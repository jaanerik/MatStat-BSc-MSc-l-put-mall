\section*{Lisa 2. Nõuandeid} \label{appendix2}
\addcontentsline{toc}{section}{Lisa 2. Nõuandeid}  

Mõned näpunäited:
\begin{itemize}
\item Mõtle kirjutades oma töö lugejatele ning liigu loogiliselt üldisest tekstist spetsiifilisemaks. „Kirjuta oma lõputöö nii, et sellest saaks aru ka su mittematemaatikust sõber,“ (Jüri Lember) ning „Pole sellist asja nagu liiga palju selgitusi,“ (Jüri Lember).

\item Tõsta oma tähtsamad tulemused esile, näiteks arutledes nende üle eraldi peatükis või esitledes neid tabelis või graafikul. Kasuta \textit{kaldkirja} või \textbf{paksu kirja} rõhutamiseks, kuid ära üle pinguta.
  
\item Väldi pikki lauseid ja keerulisi avaldusi. Parim viis lause lõpetamiseks on punkt.

\item Väldi mina-isikut („Mina tutvustan...“) oma töö eessõnas.

\item Väldi slängi, kantseliiti ja paljusõnalisust. Kasuta väljakujunenud terminoloogiat ja neutraalset kirjakeelt.

\item Minimaalne peatükkide ja alapeatükkide pikkus on kaks lõiku ning lõikude pikkused peaksid olema tasakaalus. Ühes lõigus võiks alati olla rohkem kui üks lause.

\item Ära kasuta pealkirjades rohkemat kui kolme taset (nagu nt 4.4.2).

\item Ära kasuta liiga palju lühendeid.

\item Kirjuta oma lõputöö \LaTeX iga \href{https://amrys.wordpress.com/2013/01/16/why-your-should-latex-your-dissertation-or-why-you-dont-have-to-write-your-dissertation-in-word/}{sest põhjuseid on palju}. Kompileeri oma tööd nii tihti kui võimalik, sest \LaTeX-dokumendist vigade üles otsimine võib osutuda väga ajamahukaks.

\item Kasuta head \LaTeX-programmi (nt \href{https://www.overleaf.com/}{Overleaf}, \href{https://www.xm1math.net/texmaker/}{TeXmaker}, \href{https://www.winshell.org/}{WinShell} jne. \href{https://tex.stackexchange.com/questions/339/latex-editors-ides}{Põhjalik nimekiri}) -- see säästab su aega ja ajurakke.

\item Kui töös on palju valemeid ning neile viitamisi, siis võib võrrandite nummerdamisel märkida esimeseks numbriks peatüki oma (näiteks valemi viite (3) asemel oleks (1.3), kus 1 on peatükk, kus on valem välja toodud). Selleks võib kasutada järgmist käsklust enne \verb_\begin{document}_ koodirida:

\begin{verbatim}
\numberwithin{equation}{section}
\end{verbatim}
\item Ole vastutav iga enda kirjutatud sõna eest! Tegemist on ikkagi Sinu lõputööga.

\end{itemize}

Mõnikord peetakse peatüki lõpetamist punkteeritud nimekirjaga halvaks kirjastiiliks, seega oleks hea, kui sellele järgneks pisut teksti (nagu siin).